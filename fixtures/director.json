[
{
  "model": "filmy.director",
  "pk": 1,
  "fields": {
    "name": "Martin Frič",
    "birth_year": 1902,
    "description": "Nenašli byste v historii československého filmu tak multifunkční osobnost jakou byl Martin, nebo chcete-li Mac, Frič. Rodák z pražských Královských Vinohrad totiž v českém filmu zdaleka nezastával jen funkci režiséra. Při zrodu českého filmového průmyslu, jak ho známe dnes, totiž zastával i funkci scenáristy, malíře plakátů, herce. A cizí mu dokonce nebyly ani filmové laboratoře. Ono točit filmy tenkrát byl docela „punk“, člověk vážně musel být tak trochu Ferda Mravenec a vyznávat heslo „Práce všeho druhu“. Když Frič kdysi vzpomínal na své filmové začátky, popisoval, že na natáčení mnohdy neměli ani haléř, všechno sháněli a vypůjčovali jak se dalo, a dokonce jednou zastavili maminčiny náušnice.",
    "main_picture": "Martin_Frič.jpg"
  }
},
{
  "model": "filmy.director",
  "pk": 2,
  "fields": {
    "name": "Karel Zeman",
    "birth_year": 1910,
    "description": "Bez tohoto milovníka verneovek, cestopisů a dobrodružných knížek, by český trikový film dost možná byl ještě v plenkách. Začínal jako obchodník s textilem v Kolíně, kde mimo jiné maloval reklamní plakáty a poutače do výloh obchodů. Už od malička měl oblibu v kresbě, ve slohových pracích prokazoval schopnost vyprávět, ale kvůli nevlastnímu otci nemohl jít na uměleckou školu. Vše se změnilo po vojně, kdy začal pracovat v Brně v reklamním oddělení Baťa. A od Bati v Brně byla už jen krátká cesta do Baťova Zlína, kde začal pracovat v místních Filmových ateliérech. Jeho první film Vánoční sen získal v roce 1946 na MFF v Cannes Cenu za nejlepší loutkový film.",
    "main_picture": "Karel_Zeman.jpg"
  }
},
{
  "model": "filmy.director",
  "pk": 3,
  "fields": {
    "name": "Otakar Vávra",
    "birth_year": 1911,
    "description": "Asi nemá smysl zabředávat do politických nuancí, které jsou s režisérem Vávrou spojené. To, že pochleboval režimu a neměl problém jít i přes mrtvoly, zřejmě asi každý ví z bulváru či odborných historických publikací. Jeho vliv na podobu české kinematografie je nicméně natolik významný, že by byl hřích ho nezmínit. Začínal jako filmový kritik, aby se později dostal ke scenáristice, a v roce 1936 konečně i k celovečernímu debutu Velbloud uchem jehly, na kterém spolupracoval s dalším velikánem českého a později i hollywoodského filmu Hugem Haasem. Otakar Vávra se ve své kariéře vždy snažil o hodnotná umělecká díla, a pro své filmy si často vybíral náměty v literárních předlohách (Čapkův Krakatit, Jiráskův Jan Žižka a Jan Hus). Herce pak zpravidla vybíral v Národním divadle, či v Divadle na Vinohradech. Mimo to, že natočil klasiky jako Panenství, Cech panen kutnohorských, Dívka v modrém, Romance pro křídlovku či Kladivo na čarodějnice, se podílel i na vzniku pražské FAMU, kde až do svých 97 let přednášel. Mezi jeho významné žáky patřili například Miloš Forman, Evald Schorm, Věra Chytilová či Jiří Menzel.",
    "main_picture": "Otakar_Vávra.jpg"
  }
},
{
  "model": "filmy.director",
  "pk": 4,
  "fields": {
    "name": "Oldřich Lipský",
    "birth_year": 1924,
    "description": "Měl být právníkem, ale jeho láska k divadlu a filmu byla silnější. Začínal v Divadle satira, odkud to dopracoval až na Barrandov, kde startoval jako asistent režie, aby se z něj v průběhu let stal jeden z nejvýznamnějších československých komediálních tvůrců. Mladší bratr herce Lubomíra Lipského totiž stojí za klasikami jako Limonádový Joe aneb Koňská opera, Zabil jsem Einsteina, pánové… či Čtyři vraždy stačí, drahoušku. Když se nad tím zamyslíme, téměř všechny jeho filmy doma pravděpodobně považujete za svým způsobem kultovní. U Šest medvědů s Cibulkou, Tři veteránů a Ať žijí duchové vyrůstá už několikátá generace dětí. >A dospělí se zase už několik desítek let baví u Marečku, podejte mi pero a Jáchyme, hoď ho do stroje!. Filmovědci pak slintají nad pozpátku vyprávěným Happy endem.",
    "main_picture": "Oldřich_Lipský.jpg"
  }
},
{
  "model": "filmy.director",
  "pk": 5,
  "fields": {
    "name": "Karel Kachyňa",
    "birth_year": 1924,
    "description": "Vystudoval FAMU, věnoval se dokumentům, a natočil jeden z nejznámějších trezorových filmů. Psychologické drama Ucho s Radkem Brzobohatým a Jiřinou Bohdalovou o tom, že velký bratr tě slyší, se tenkrát vládnoucím komunistům nelíbilo natolik, že se do kina dostalo až v roce 1990. A divácky rezonuje dodnes. Ve stejném roce Kachyňa zvládl proslavit Vladimíra Dlouhého, kterého jako dvanáctiletého kluka obsadil do dramatu podle románu Alana Marshalla Už zase skáču přes kaluže. Plodná pak byla především jeho spolupráce se spisovatelem a scenáristou Janem Procházkou. Na motivy jeho děl vzniklo již zmíněné Ucho, Kočár do Vídně či Noc nevěsty. Typické jsou pro Karla Kachyňu i filmy z nemocničního prostředí: Pozor, vizita!, Počítání oveček či Sestřičky, kde při natáčení poznal svou budoucí manželku Alenu Mihulovou. Ta ve filmu mimochodem po boku Jiřiny Jiráskové debutovala. Ačkoliv tvořil už od konce 40. let, byla to právě 70. a 80. léta, která Kachyňu nejvíce proslavila.",
    "main_picture": "Karel_Kachyňa.jpg"
  }
}
]
